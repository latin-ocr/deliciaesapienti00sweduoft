 

,-

DE AMORE CONJUG1AL1.—N. 355. 281

ori se, et locuti ex argumentis quae intus foverant pro intelligentia
propria. Eo momento apparuit arbor circa viam ; et dicebatur illis,
“ Est arbor scientiae boni et mali: cavete vobis ne edatis ab illa;’' at
usque tres illi infatuati propria intelligentia arserunt cupiditate
edendi ex illa, et dicebant inter se, ‘⁴ Cur non ? Estne bonus fruetus ?’'
Et accesserunt et ederunt. Actutum tunc, tres illi, quia in simili
fide fuerunt, amici cordis facti sunt, et viam propriae intelligentiae,
quae in infernum tetendit, simul iniverunt: sed usque hos vidi redu-
ces inde, quia nondum erant praeparati.

355. Alterum Memorabile 2—-

Quondam cum prospexi in mundum spirituum, vidi in quodam
prato viros indutos vestibus similibus quibus homines mundi; ex quo
cognovi, quod nuper e mundo advenerint. Accessi ad illos, et steti
ad latussut auscultarem quid inter se loquerentur. Loquebantur de
caelo; et unus inter illos, qui aliquid de caelo novit, dixit, quod ibi v
sint mirabilia, quae nusquam ab aliquo credi possunt, nisi viderit:
ut quod sint horti paradisiaci, palatia magnifica constructa archi-
tectonice quia ab ipsa arte, splendentia sicut ex auro, ante quae
columnae ex argento, super quibus formae caelestes ex lapidibus
pretiosis: et quoque domus ex jaspide et sapphiro, ante quas por-
ticus augusti per quos intrant angeli: ac intus in domibus decora-
menta, quae neque arte, neque voce, exprimi possunt. “Quod ipsos
angelos attinet, sunt ex utroque sexu: sunt juvenes et mariti, et sunt
virgines et uxores: virgines tam pulchrae. ut non detur instar talis
pulchritudinis in mundo; at uxores adhuc pulchriores, quae appa·
rent sicut genuinae effigies amoris caelestis: ac mariti illarum sicut
effigies sapientiae caelestis: et omnes hi sunt adolescentes juvenes:
et quod plus est, non scitur ibi quid alius amor sexus quam amor
conjugialis: et quod miraturi estis, est maritis perpetua facultas
deliciandi.''

Novitii illi spiritus, curn audiverunt quod non alius amor sexus
ibi esset quam amor conjugialis, et quod illis perpetua facultas deli-
ciandi esset, riserunt inter se, et dixerunt, “Loqueris incredibilia,
talis facultas non dabilis est, narras forte fabulas.’'

Sed tunc quidam angelus e caelo inopinato stetit in medio illo-
rum, et dixit, “Audite me, quaeso: sum angelus caeli, et cum uxore
mea vixi nunc mille annis, et per illos in simili flore aetatis, in quo
vos me hic videtis; est mihi hoc ex amore conjugiali cum uxore
mea: et possum asseverare, quod mihi perpetua illa facultas suerit
et sit: et quia percipio quod vos credatis hoc non dabile esse, loquar
de hac re cum vobis ex rationibus secundum lucem intellectus
vestri. Non scitis aliquid de statu primaevo hominis, qui a vobis
' vocatur status integritatis; in illo statu fuerunt omnia interiora
mentis aperta usque ad Dominum, et inde illa in conjugio amoris et
sapientiae, seu boni et veri: et quia bonum amoris et verum sapi-
entiae se perpetuo amant, et perpetuo volunt uniri ; et cum aperta
sunt interiora mentis, ille conjugialis spiritualis amor cum suo
[fiper-petuo nisu libere defluit, et sistit illam facultatem. Ipsa anima

