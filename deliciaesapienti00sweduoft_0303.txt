DE AMORE CONJUGIAL1.—N. 380. 297

'dum quod non credis. Nostine quod mens humana sit elevabilis
,supra sensualia, quae sunt quae in cogitationibus sunt ex sensibus
corporis, et quod cum elevatur videat illa quae vitae sunt supra, et
illa quae naturae sunt infra? Quid vita aliud quam arnor et sapientia?
et quid natura aliud quam illorum receptaculum, per quod operentur
suos effeetus seu usus? Num haec possunt unum esse, quam sicut
principale et instrumentale? Num potest lux unum esse cum oculo?
num sonus cum aure? Unde horum sensus nisi ex vita, et illorum
formae nisi ex natura? Quid corpus humanum, nisi quam organum
vitae? Annon omnia et singula ibi organice formata sunt ad pro-
ducendum illa quae amor vult ac intellectus cogitat? Suntne organa
corporis ex natura, ac arnor et cogitatio ex vita? Suntne illa inter
se prorsus distincta? Eleva aciem ingenii adhuc parum altius, et
videbis, quod vitae sit affici et cogitare, et quod affici sit ex amore,¹
et cogitare ex sapientia, ac utrumque ex vita, nam, ut dictum est,
amor et sapientia sunt vita. Si adhuc elevas facultatem intelligendi
parum altius, videbis, quod non detur amor et sapientia, nisi alicubi
sit ejus Origo, et quod Origo ejus sit [1¹¹ipse Amor et] Ipsa sapientia,
et inde ipsa Vita, et haec sunt Deus a quo natura.'’

Postea locuti sumus cum illo de altero, Num centrum sz‘t expansi,
vel num expansum sit centrz',· et quaesivimus, cur hoc ventilat. Re-
spondit, propter finem ut concludat de centro et expanso naturae et
vitae, ita de origine unius et alterius: et cum interrogavimus, quae
ejus mens, respondit de his similiter ut prius, quod utrumque possit
confirmare, sed quod ex timore jacturae famae confirmet quod expan-
sum sit centri, hoc est, a centro; “ tametsi scio quod ante solem fue-
rit aliquid, et hoc ubivis in universo, et quod haec in vordinem a se
confluxerint, ita in centra.’'

Sed tunc iterum allocuti sumus illum ex zelo indignante, et dixi-
mus, “ Amice, insanis ;” et cum hoc audivit, retraxit solium a mensa,
et timide nos aspexit, et tunc attendit aurem, sed ridens. At conti-
nuavimus dicendo, “Quid insanius est dicere, quam quod centrum
sit ab expanso, (per centrum tuum intelligimus solem, et per expan-
sum tuum intelligimus universum) et sic quod universum exstiterit
absque sole? Facitne sol naturam et omnes ejus proprietates, quae
unice dependent a calore et luce procedentibus a sole per atmosphae-
ras? Ubinam haec prius? Sed unde haec, in sequente ventilatione
dicemus. Suntne atmosphaerae, et omnia quae super tellure, sicut
superficies, et sol illorum centrum? Quid illa omnia absque sole?
Num possint uno momento subsistere? Inde quid illa omnia ante
solem? Num potuerint subsistere? Estne subsistentia perpetua
existentia? Cum itaque omnium naturae subsistentia est e sole.
sequitur quod etiam omnium existentia: hoc videt et ex autopsia
agnoscit unusquisque. Annon posterius sicut existit etiam subsistit
ex prlori? Si superficies foret prius, et centrum posterius, annon prius
subsisteret ex posteriori, quod tamen est contra leges ordinis? Quo-
modo possunt posteriora producere priora, aut exteriora interiora,
aut crassiora puriora? Inde quomodo superficies quae faciunt expan-
sum possunt producere centra? Quis non videt, quod hoc sit contra

