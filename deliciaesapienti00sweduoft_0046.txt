40 DlZLICIAE SAPIENTIAE

viro, et nihil e femina; “verbo, vir est vir, et femina est femina, in
omni perfectione formae, in qua creati sunt: secede si vis, et explora
apud te, num quidquam desit, quin sis vir sicut prius.''

Iterum dixerunt novitii, “Audivimus in mundo, e quo decessi-
mus, quod in caelo non dentur nuptui, quia sunt angeli; num sic
datur amor sexus ?''

Et responderunt spiritus angelici, “Vester amor sexus ibi non
datur, sed amor sexus angelicus, qui est castus, expers omnis illece-
brae ex libidine.”

Ad haec dixerunt novitii, “ Si datur amor sexus nullius illecebrae,
quid tunc amor sexus ?’' Et cum cogitabant de hoc amore, ingemu-
erunt, et dixerunt, “O quam siccum gaudium caeli; quis juvenis
tunc potest optare caelum? Estne talis arnor sterilis et expers
vitae ?”

Ad haec spiritus angelici ridentes retulerunt, “ Amor sexus ange-
licus, seu qualis est in caelo, est usque plenus deliciis intimis; est
expansio amoenissima omnium mentis, et inde omnium pectoris, ac
est intus in pectore sicut cor ludat cum pulmone, ex quo ludo exit
respiratio, sonus et loquela, quae faciunt ut consortia inter sexus,
seu inter juvenes et virgines, sint ipsae suavitates caelestes, quae sunt
purae. Omnes novitii, ascendentes in caelum, explorantur quali
castitate sunt; immittuntur enim in consortia virginum, pulchritu-
dinum caeli, quae percipiunt ex sono, ex loquela, ex facie, ex oculis,
ex gestu, et ex sphaera exundante, quales sunt quoad amorem sexus:
qui si incastus est, aufugiunt et nuntiant suis, quod viderint satyros
aut priapos; et quoque advenae illi mutantur, et apparent coram
oculis angelorum hirsuti, et quoad pedes sicut vituli aut pardi, et
illi mox dejiciuntur, ne libidine sua inquinent auram ibi.

His auditis duo novitii iterum dixerunt, “Sic est nullus amor
sexus in caelo: quid amor sexus castus nisi amor exinanitus suae
vitae essentia? suntne sic consortia juvenum et virginum ibi gaudia
sicca? Non sumus saxa et stipites, sed perceptiones et affeRiones
vitae.’'

His auditis, duo spiritus angelici indignati responderunt, “Vos
prorsus nescitis quid amor sexus castus, quia non adhuc casti estis:
est ille amor ipsum delicium mentis et inde cordis, et non simul
carnis sub corde: castitas angelica, quae est utrique sexui commu-
nis, inhibet transitum amoris illius ultra clausuram cordis, sed intra
illam et supra illam deliciatur moralitas juvenis cum pulchritudine
virginis deliciis amoris sexus casti, quae interiores et uberiores
amoenitate sunt, quam ut possint describi per voces. Sed hic amor
sexus est angelis, quia est illis modo amor conjugialis, et hic amor
non dabilis est simul cum amore sexus incasto; amor vere conju—
gialis est amor castus, et nihil commune curn amore incasto habet:
est solum modo cum una ex sexu, remotis omnibus aliis, est enim
amor spiritus et inde corporis, et non arnor corporis et inde spiritus,
hoc est, non amor infestans spiritum.”

His auditis, gavisi sunt bini'adolescentes novitii, et dixerunt, ‘⁶ Est
usque ibi amor sexus; quid amor conjugialis aliud ?’'

