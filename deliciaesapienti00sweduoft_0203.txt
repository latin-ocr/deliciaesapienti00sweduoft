DE AMORE CONJUGIAL1.—N. 247. 197

sede ejus, quod sit in suprema regione mentis, videatur
Memorabile ultimum hujus capitis (n. 270).

246. (x) Quod causae externae frigoris etiam sint plu-
res ‚· et quod harum prima sit dissimilitudo animorum et
morum—Sunt similitudines et dissimilitudines internae,
et sunt externae; internae non aliunde ducunt originem
quam ex religione; nam haec implantatur animabus, et
per animas a parentibus in proles, ut suprema inclinatio,
traducitur; anima enim cujusvis hominis trahit vitam a
conjugio boni et veri, et ex hoc est ecclesia; et quia haec
varia et diversa est in partibus universi orbis, ideo etiam
sunt animae omnium hominum variae et diversae3 quare
similitudines et dissimilitudines internae inde sunt, et se·
cundum illas, conjunGtiones conjugiales, de quibus actum
est. At similitudines et dissimilitudines externae, non
sunt animarum, sed animorum; per animos intelliguntur
affectiones et inde inclinationes externae, quae praecipue
insinuantur post partum per educationes, consortia, et inde
consuetudines; dicitur enim, “Est mihi animus ad facien-
dum hoc aut illud‚” per quod percipitur affectio et inclinatio
ad illud ; persuasiones captae de hoc aut illo vitae genere,
etiam animos illos formare solent ; inde sunt inclinationes
ad ineundum conjugia etiam cum disparibus, et quoque
ad renuendum ad conjugia cum paribus; sed usque haec
conjugia post cohabitationis tempora variantur secundum
similitudines et dissimilitudines hereditate et simul educa-
tione contra&as; et dissimilitudines inducunt frigus. Simi-
liter dissimilitudines morum ; ut pro exemplo, barbarus seu
barbara cum polita aut polito; mundus aut munda, cum
immunda aut immundo ; litigiosus aut litigiosa cum pacifica
aut pacifico ; verbo, immoriger aut immorigera cum morata
aut morato. Sunt talium dissimilitudinum conjugia dissi-
milia conjunc‘stionibus diversarum specierum animalium
inter se, sicut ovium et hircorum, cervorum et mulorum,
gallinarum et anserum, passerum et avium nobilium, immo
sicut canum et felium, quae propter dissimilitudines se non
consociant5 at in genere humano facies non indicant illas,
sed consuetudines ; quare frigora inde sunt.

247. (xi.) Causarum externarum frigoris secunda est,
quod amor conjugialis credatur unus cum amore scortatorio,
modo quod lzic ex lege sit illicitus, ille autem licitus.—Quod

