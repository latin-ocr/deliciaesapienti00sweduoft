300 DELICIAE SAPIENTIAE

est amor amandi amorem sapiendi in masculo; quantum itaque juve·
nis est amor sapiendi, tantum est amabilis et pulcher virgini; et
quantum virgo est amor sapientiae juvenis, tantum illa est amabilis
et pulchra juveni; quare sicut amor obviat et osculatur amorem
alterius, ita quoque pulchritudines: concludo itaque quod amor for-
met pulchritudinem in instar sui.'’

383· Post hunc surrexit alter per comitatem sermonis revela-
turus originem pulchritudinis. Hic dixit, “Audivi quod amor sit
origo pulchritudinis: sed consensu non faveo. Quis hominum novit
quid amor? Quis aliqua idea cogitationis contemplatus est illum?
Quis oculo vidit illum? Dic ubi est. Sed ego assero quod sapientia
sit origo pulchritudinis: in feminis sapientia intime latens et recon-
dita; in viris sapientia patens et exstans. Unde homo est homo nisi
ex sapientia? nisi inde, homo foret sculptura aut pistura. Quid virgo
attendit apud juvenem, quam qualis sapiens est? et quid juvenis
attendit apud virginem, nisi qualis est affefiio sapientiae suae? Per
sapientiam intelligo genuinam moralitatem, quia haec est sapientia
vitae. Inde est, quod cum sapientia latens adit et amplectitur sapi·
entiam patentem, quod fit interius in utriusque spiritu, se mutuo
osculentur et conjungant, et id vocatur amor; et tunc apparent sibi
utrinque ut pulchritudines. Verbo, sapientia est sicut lux seu splen·
dor ignis, qui stringit oculos, et sicut stringit, format pulchritudi-

nem.''

’ 384. Post hunc surrexit tertius, et elocutus haec: “Non est
solus amor, nec est sola sapientia, origo pulchritudinis; sed est unio
amoris et sapientiae, unio amoris cum sapientia in juvene, ac unio
sapientiae cum suo amore in virgine; virgo enim non amat sapien·
tiam in se sed in juvene, et inde videt illum ut pulchritudinem et
curn juvenis hoc videtin virgine, tunc videt illam ut pulchritudinem3
quare amor per sapientiam format illam, ac sapientia ex amore reci-
pit illam. Quod ita sit, manifeste apparet in caelo: vidi ibi virgines
et uxores, et attendi ad pulchritudines. et vidi prorsus aliam in vir-
ginibus, et aliam in uxoribus; in virginibus solum nitorem ejus, in
uxoribus autem splendorem ejus; discrimen vidi sicut adamantem
ex luce micantem, et sicut rubinum simul ex igne fulgurantem.
Quid pulchritudo nisi delicium visus? Unde origo hujus delicii,
nisi ex ludo amoris et sapientiae? Ex hoc ludo rutilat visus, et hoc
rutilum ex oculo in oculum se vibrat, et sistit pulchritudinem.
Quid facit pulchritudinem faciei, nisi rubor et candor, ethorum ama-
bilis mixtura inter se? Estne rubor ex amore, et candor ex sapien-
tia? amor enim rubet ex suo igne, et sapientia candet ex sua luce:
haec duo in faciebus duorum conjugum in caelo manifeste vidi,
ruborem candoris in uxore, et candorem ruboris in marito; et ani-
madverti, quod ex mutuo intuitu exsplenduerint.”

Cum tertius haec locutus est, adplausit coetus, et clamavit‚“ Hic
vicit.” Et subito lux flammea, quae'etiam est lux amoris conjugialis,
implevit domum splendore, >et simul corda illorum amoenitate.

