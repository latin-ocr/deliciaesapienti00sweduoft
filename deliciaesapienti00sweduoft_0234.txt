228 DELICIAE SAPIENTIAE

penitus inescatae sunt, obnixitatibus suis possint tenaciter
inhaerere usque ad vitae agonem. Audivi etiam excusa-
tiones a mulieribus illis, cur in exercitium hujus artis in-
traverint. Dixerunt, quod in illud non intravissent, nisi
praeviderint supremum contemptum, et futuram rejectio·
nem, et inde exitium suum, si a maritis subjugarentur, et
quod sic ex necessitate haec sua arma capesserint: his
addiderunt hoc monitum pro viris, ut uxoribus sua jura
relinquant, et ,dum alternis in frigoribus sunt, non repu-
tent illas ut viles infra ancillas; dicebant etiam quod
plures ex suo sexu non sint in statu exercendi illam artem
ex connata timiditate; sed adjeci, ex connata modestia.
Ex his nunc notum factum est, quae conjugia intelligun-
tur per conjugia infernalia in mundo inter conjuges, qui
interius sunt infensissimi hostes, et exterius sicut con·

junctissimi amici.

 

293. His adjicientur duo Memorabilia. Primum hoc :—

Quondam per fenestram spectavi ad orientem, et vidi septem
mulieres sedentes super roseto ad quendam fontem, bibentes aquam.
Intendi fortiter aciem oculi ad videndum quid facerent, ac intensio
aciei oculi mei affecit illos: quare una ex illis nutu invitavit me; et
ego exivi domo, et propere accessi; et curn aderam, urbane quaesivi
undenam essent.

Et dixerunt, ‘¹ Sumus uxores, et hic colloquimur de deliciis arno-
, ris conjugialis, et ex multa confirmatione concludimus, quod illae
deliciae etiam sint deliciae sapientiae.'’

Quod responsum ita oblefiavit animum meum, ut viderer mihi
in spiritu et inde in perceptione plus interius ac illustrius esse, quam
alioqui prius: quare dixi ad illas, “Permittite vices interrogationis
de amoenitatibus his ;'' et annuerunt.

Et interrogavi, “Quomodo vos uxores scitis, quod deliciae amo-
ris conjugialis sint eaedem cum deliciis sapientiae ?”

Et responderunt, “Hoc scimus ex correspondentia sapientiae
apud maritos curn deliciis amoris conjugialis apud nos: nam deliciae
huJ'us amoris apud nos se exaltant et diminuunt, ac prorsus se quali-
ficant, secundum sapientiam apud maritos nostros.”

His auditis quaesivi, dicens, ‘⁴ Scio quod blandiloquia maritorum.
ac hilaritates mentis illorum, afficiant vos, et quod vos toto pectore
deliciemini ex illis; sed miror quod dicatis, quod sapientia illorum
id efficiat3 at dicite mihi, quid sapientia, et quae sapientia ?’'

Ad haec uxores indignatae respondebant, “Putas quod nos non
sciamus, quid sapientia et quae sapientia; cum tamen super illam
apud maritos nostros continue resteffimus. et illam cottidie ex ore
illorum discimus? nam nos uxores cogitamus de statu maritorum

