38 DELICIAE SAPIENTIAE

sunt ineffabiles: quare recipe, quae auditurus es, rationaliter, et sic
ad intellectum expone illa.''

Et respondi, “ Cavebo, venite propius.”

Et venerunt, et ecce erat maritus et ejus uxor: et dixerunt, “ Su-
mus conjuges; viximus beati in caelo a primo aevo, quod a vobis
vocatur saeculum aureum, et perpetuo in simili flore aetatis, in quo
tu nos vides hodie.''

Lustravi utrumque, quia percepi quod repraesentarent amorem
conjugialem in sua vita et in suo ornatu ;- in sua vita in faciebus, et
in suo ornatu in vestibus ; omnes enim angeli sunt affectiones amoris
in forma humana: ipsa affectio regnans elucet ex illorum faciebus,
et ex affectione et secundum illam sortiuntur vestes: quare dicitur
in caelo, quod sua affectio quemlibet investiat. Maritus apparuit
in aetate media inter adolescentiam et juventutem: ab oculis ejus
emicabat lux scintillans ex sapientia amoris, ex qua luce facies ejus
intime sicut radiabat, et ex eradiatione inde cutis in extremis quasi
fulgebat3 inde tota ejus facies fuit unus splendens decor: indutus
erat talari, et sub talari veste coloris hyacinthini, et hanc circumli-
gabat zona aurea, super qua erant tres lapides pretiosi, bini sapphiri
a lateribus, ac pyropus in medio; tibialia ex splendente lino, cui
intexta erant fila ex argento ; et calcei ex holoserico: haec fuitforma
repraesentativa amoris conjugialis apud maritum. Apud uxorem
autern fuit haec: facies ejus mihi visa est, et non visa; visa est ut'
ipsa pulchritudo, et non visa quia haec inexpressibilis; in facie enim
erat splendor lucis flammeae, qualis lux est angelis in tertio caelo,
et haec visum meum hebetavit; quare modo obstupui.

Hoc illa animadvertens loquebatur ad me dicens, “ Quid vi-
des ?''

Respondi, ‘⁴ Non video nisi amorem conjugialern, et ejus formam:
sed video et non video.”

Ad haec avertit illa se oblique a marito, et tunc potui lustrare
intentius. Oculi ejus micabant ex luce caeli sui, quae, utv dic'tum
est, est flammea, et inde trahit ex amore sapientiae3 amant enim
uxores in illo caelo maritos ex sapientia et in sapientia illorum, et
mariti uxores ex illo amore et in illo erga se, et sic uniuntur; inde
Δ erat pulchritudo ejus, quae talis, ut illam aemulari et sistere in sua
forma non possit ullus picior, non enim datur tale coruscum in ejus
colore, nec tale formosum expressibile in ejus arte: crines erant in
ordine decore positi secundum correspondentiam cum pulchritudine,
et eis inserti flores ex diadematibus: collarium ei erat ex pyropis,
ac inde pendebat rosarium ex chrysolithis: et ei armillae erant ex
unionibus: amicta erat toga coccinea, et sub illa veste pectorali
purpurea, quam anterius colligabant rubini; sed quod miratus sum,
variegabantur colores secundum aspectum ad maritum, et quoque
secundum illum nunc magis nunc minus coruscabant; in aspectu
mutuo magis, et in aspectu obliquo minus.

His visis loquebantur iterum mecum ς et cum maritus loquebatur
ille simul sicut ex uxore, et cum uxor simul illa sicut ex marito, erat
enirn talis unio mentium, ex quibus fluunt loquelae; et tunc etiam

