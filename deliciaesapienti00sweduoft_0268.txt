262 DELICIAE SAPIENTIAE

lis quae est amoris et morum; convenerunt etiam, quod binae illae
pulchritudines saepius sint divisae in mundo naturali,⁴et quod sem-
per sint unitae in mundo spirituali; nam in hoc mundo pulchritudo
est forma amoris et morum: quare post mortem saepius contingit
quod mulieres deformes fiant pulchritudines, ac mulieres pulchrae

fiant deformitates.

Cum viri hoc ventilabant, venerunt aliquae uxores, et dixerunt,
‘⁸ Admittite nostram praesentiam, quia vos id quod ventilatis, docet
scientia, nos autem id docet experientia; et quoque tam parum scitis
de amore uxorum, ut vix aliquid: num scitis, quod prudentia sapi-
entiae uxorum sit, amorem suum ad maritos in intimo pectoris sui,
aut in medio cordis sui, recondere ?’'

Inchoabatur ventilatio, et primum conclusum a viris erat, quod

’ omnis femina velit pulchra facie et pulchra moribus videri, quia nata

est affectio amoris, et forma hujus affectionis est pulchritudo; quare
femina quae non vult pulchra esse, non est femina quae vult amare

et amari, et inde non vere femina.
Ad haec uxores dixerunt, “ Pulchritudo feminae habitat in molli

teneritate, et inde in exquisita sensatione; inde est amor feminae
ad virum, et amor viri ad feminam ; vos forte hoc non intelligitis.”

Alterum conclusum virorum erat, quod femina ante conjugium
velit pulchra esse pro viris, at post conjugium si casta est, pro solo
viro, et non pro viris.

Ad hoc dixerunt uxores, “Maritus postquam libaverat pulchri-
tudinem naturalem uxoris, non videt illam amplius, sed videt ejus
pulchritudinem spiritualem, et ex hac redamat, ac revocat naturalem
sed sub alia specie.'' ’

conclusum tertium ventilationis illorum erat, quod si femina post
conjugium vult similiter pulchra videri, sicut ante illud, amet viros
et non virum, “quia femina se amans ex pulchritudine sua, continue
vult ut pulchritudo sua libetur, et quia haec non amplius apparet
viro, ut dixistis, vult ut a viris, coram quibus apparet: quod huic sit
amor sexus, et non amor unius ex sexu, patet.''

Ad haec conticuerunt uxores ; murmurabant tamen haec, ‘⁶ Quae
mulier datur ita expers vanitatis, ut non velit pulchra videri etiam
viris, simul dum suo unico ?''

Audiebant haec aliquae uxores e caelo, quae erant pulchrae, quia
affectiones caelestes, et tria conclusa virorum confirmabant: sed
addiderunt, ‘⁴ Modo ament suam pulchritudinem et ejus ornatus.
propter suos maritos, et ab illis.’·

331. Tres illae uxores indignatae, quod confirmata sint ex uxo-
ribusxe caelo tria conclusa virorum, dixerunt ad viros, “Vos inqui-
sivistis, num mulier, quae amat se ex pulchritudine sua, amet suum
virum3 nos vice versa ideo ventilabimus, num vir, qui se ex intelli-
gentia sua amat, possit amare suam uxorem ; adeste et audite.’'

Et fecerunt primum conclusum: “Omnis uxor non amat virum
suum ex facie, sed ex intelligentia in ejus officio et moribus: scitote
itaque quod uxor uniat se cum intelligentia viri. et sic cum vir0;
quare vir si amat se ex sua intelligentia, retrahit illam ab uxore in se.

