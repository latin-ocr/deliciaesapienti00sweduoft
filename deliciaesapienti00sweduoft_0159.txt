DE AMORE CONJUGIAL1.—N. 1'83. 153

propter genuinum usum, tantum in amoris conjugialis vena et poten-
tia sit; et quantum in his duabus est, tantum in deliciis sit: 5‘usus
hoc facit, quia amor per sapientiam inter se deliciantur, et quasi
ludunt sicut infantes3 et prout adolescunt, genialiter conjungunt se;
quod fit quasi per desponsationes, nuptias, conjugia, et propagatio-
nes3 et haec continue cum varietate in aeternum: haec fiunt inter
amorem et sapientiam intus in usu ; at deliciae illae in principiis suis
sunt imperceptibiles, sed fiunt perceptibiles plus et plus, sicut inde
per gradus descendunt et intrant corpus ; intrant per gradus ab anima
in interiora mentis hominis, et ab his in exteriora ejus, et ex his in
sinum pectoralem, et ex hoc in regionem genitalem : ac caelestes illi
ludi nuptiales in anima ne hilum ab homine percipiuntur, at inde in
interiora mentis sub specie pacis et innocentiae se insinuant, et in
exteriora mentis sub specie beatitudinis, faustitatis et jucunditatis,
in sinu autern pectorali sub specie deliciarum amicitiae intimae, et
in regione genitali ex influxu continuo usque ab anima cum ipso
sensu amoris conjugialis, ut delicium deliciarum; illi ludi nuptiales
amoris et sapientiae in usu in anima in procedendo versus sinum
pectoralem permanent, [¹]et in sinu illo sub infinita varietate delicia-
rum se sensibiles sistunt, et propter sinus pectoralis mirabilem com-
municationem curn regione genitali, fiunt deliciae ibi deliciae amoris
conjugialis, quae super omnes delicias, quae in caelo et in mundo
dantur, exaltatae sunt, ex causa, quia usus amoris conjugialis est
omniurn usuum praestantissimus, est enirn inde procreatio generis
humani, et ex genere humano caelum angelicum.’' His addiderunt
angeli, quod illi qui non in amore sapiendi propter usum a Domino
sunt, non sciant aliquid de varietate deliciarum innumerabilium, quae
sunt amoris vere conjugialis; ‘⁴ apud illos enim, qui non amant sapere
ex genuinis veris, sed amant insanire ex falsis, et per hanc insaniam
ex aliquo amore faciunt usus malos, via ad animam clausa est; inde
est, quod caelestes nuptiales ludi amoris et sapientiae in anima plus
et plus intercepti cessent: et una cum illis amor conjugialis cum
ejus vena, potentia, et deliciis.’'

Ad haec dixerunt audientes, quod percipiant quod amor conju-
gialis sit. seeundum amorem sapiendi propter usus a Domino.

Responderunt angeli quod ita. Et tunc super quorundam capi-
tibus apparebant corollae ex floribus; et quaesiverunt, “ Cur hoc?''
Dixerunt angeli, ⁴⁸ Quia profundius intellexerunt.” Et tunc ex horto
abiverunt‚ et hi in medio illorum.

