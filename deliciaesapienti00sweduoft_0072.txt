66 DELICIAE SAPIENTIAE

illa: sumus duo corpora, sed una anima: est unio inter nos sicut est
duorum tentoriorum in pectore, quae vocantur cor et pulmo; illa
est meum cor et ego sum illius pulmo: sed quia· per cor hic intelli-
gimus amorem, et per pulmonem sapientiam, est illa amor meae
sapientiae, et ego sum sapientia illius amoris; quare amor ejus ab
extra obvelat meam sapientiam, et sapientia mea ab intra inest ejus
amori: inde, sicut dixisti, est apparentia unitatis animarum in facie-
bus nostris.''

Et tunc quaesivi, “Si talis unio est, num potis es spectare ad
aliam mulierem quam ad tuam ?''

Et respondit, ‘⁶ Possum, sed quia uxor unita est meae animae, nos
nam dum aspicio aliorum uxores, aspicio illas per meam uxorem,
quam unice amo ; et quia haec mea perceptibilis est omnium incli-
nationum mearum, ut intermedia dirigit qogitationes meas, et abstra-
hit omne discors, et una indit frigus et horrorem pro omni incasto:
quare nobis hic tam impossibile est ex libidine spectare aliquam uxo-
rem consocii, sicut est spectare ex umbra tartarea lucem nostri
caeli; ideo nec datur apud nos aliqua idea cogitationis, et minus ali-
qua vox loquelae, pro illecebris amoris libidinosi.'' Non potuit enun-
tiare scortationem, quia castitas caeli illorum obnitebatur.

Et dixit mihi angelus duflor, “Audis nunc loquelam angelorum
hujus caeli, quod sit loquela sapientiae, quia loquuntur ex causis.''

Post hoc, circumspexi, et vidi tabernaculum illorum sicut obduc-
tum auro, et quaesivi, “ Unde hoc ?''

Respondit, quod sit “ex flammea luce, quae sicutaurum coruscat,
irradiat, et stringit aulaea tabernaculi nostri, dum in sermone de amore
conjugiali sumus: calor enim e nostro sole, qui in sua essentia est
amor, se nudat tunc, ac tingit lucem, quae in sua essentia est sapien-
tia, colore suo, qui est aureus: et hoc fit. quia amor conjugialis in
sua origine est ludus sapientiae et amoris, vir enim natus est ut sit
sapientia, ac femina ut sit amor sapientiae viri; inde sunt deliciae
istius ludi in amore conjugiali et ex illo inter nos et uxores nostras.
Nos hic per millia annorum perspeximus, quod deliciae illae quoad
copiam, gradum, et virtutem, praestantes et eminentes sint secun—
dum cultum Domini Jehovih apud nos, e quo caelestis illa unio, seu
caeleste illud conjugium, quod est amoris et sapientiae, influit.”

His dictis, vidi lucem magnam super colle in medio inter taberna-
cula: et quaesivi, “Unde illa lux ?”

Dixit, ‘⁴ Est ex sanctuario tabernaculi nostri cultus.”

Et interrogavi, num liceat accedere; et dixit. quod liceat: et
accessi, et vidi tabernaculum extra et intra secundum descriptionem
prorsus simile tabernaculo, quod pro filiis Israelis in deserto aedifi-
catum est, cujus forma Mosi super Monte Sinai monstrata est (Exod.
xxv. 40; cap. xxvi. 30). Et quaesivi, ‘¹ Quid intus in sanctuario illo,
unde tanta 1ux?''

Et respondit, ‘⁴ Est tabula, cui inscriptio est, Foedus inter Jeho-
vam et Caelos.” Plura non dixit.

Et quia tunc in accinctu abeundi eramus, quaesivi, ‘¹ Num aliqui.

