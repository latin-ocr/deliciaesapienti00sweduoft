DE AMORE CONJUGIALL-N. 330. 261

absque spatio, natura autem in omni tempore est in tempore, et
in omni spatio est in spatio; et natura cum suo tempore et spatio
non potuit non inchoare et oriri, non autem Deus, qui est absque
tempore et spatio: quare natura a Deo est, non ab aeterno, sed in
ternpore, hoc est, una cum suo tempore et simul spatio.

329. Postquam archididascalus et reliqui a me abiverunt, aliqui
pueri, qui etiam in ludo gymnasiaco fuerunt, sequebantur me domum,
et ibi paulum adstiterunt mihi scribenti; et ecce tunc videbant blat-
tam currentem super charta mea, et mirati quaesiverunt, ‘⁴ Quid hoc
animalculum tam velox ?'’ Et dixi, quod dicatur blatta, et de illa
vobis dicam mirabilia: et dixi, quod in tam parvulo vivo sint totidem
membra et viscera, quae in camelo; ut quod sint cerebra, corda.
fistulae pulmonales, organa sensuum, motuum, et generationum,
ventriculus, intestina, et plura; ac singula contexta ex fibris, nervis,
vasis sanguineis, musculis, tendinibus, membranis, et haee singula
ab adhuc purioribus, quae alte intra aciem omnis oculi latent.

Dicebant tunc, quod usque parvulum hoc vivum appareat illis
non aliter quam sicut substantia simplexJ

Et dixi, ‘⁴ Sunt tamen intus innumerabilia; haec dico, ut sciatis,
quod simile sit in omni objecto quod coram vobis apparet sicut
unum, simplex, et minimum, tam in aciionibus quam in affefflonibus
et cogitationibus vestris: possum asseverare vobis, quod unaquaevis

· mica cogitationis, et unaquaevis stilla affectionis vestrae, sit dividua
usque ad infinitum, et quod sicut ideae vestrae dividuae sunt, ita
vos sapiatis: scitote, quod omne divisum sit plus et plus multiplex.
et non plus et plus simplex, quia divisum et divisum propius et pro-
pius accedit ad infinitum, in quo infinite omnia sunt; hoc novum
prius inauditum vobis refero.''

His dietis, pueri a„ me abiverunt ad archididascalum, et illum
rogaverunt, ut in gymnasio aliquando proponeret aliquod novum
inauditum ut problema.

Et dixit, ‘¹ Quid ?’'

Dixerunt, ‘¹ Quod omne divisum sit plus et plus multiplex, et non
plus et plus simplex, quia propius et propius accedit ad infinitum,
in quo infinite omnia sunt.''

Et spopondit quod proponeret; et dixit, “Hoc video, quia per·

, cepi quod una idea naturalis sit continens innumerabilium idearum

spiritualium; immo quod una idea spiritualis continens innumera-
bilium idearum caelestium ; inde est discrimen inter sapientiam cae·
lestem in qua sunt angeli tertii caeli, et inter sapientiam spiritualem
in qua sunt angeli secundi caeli, ut et inter sapientiam naturalem in
qua sunt angeli ultimi caeli, et quoque homines.’'

330. Alterum Memorabile :—

Quondam audivi ventilationem amoenam inter viros, quae erat,
de sexu feminino, num aliqua mulier possit amare suum virum, quae
constanter amat suam pulchritudinem, hoc est, quae amat se ex sua
forma. Convenerunt inter se primum, quod feminis duplex pulchri·
tudo sit, una naturalis, quae est faciei et corporis, et altera spiritua-

