DE AMORE CONJUGIAL1.—N. 265. 207

264. Post haec iterum aperuit se terra, sed ad dextrum, et vidi
exsurgentem alium diabolum, super cujus capite erat sicut cidaris,
circumvoluta spiris tanquam colubri, cujus caput e vertice eminuit.
Facies ei erat leprosa a fronte ad mentum, et quoque utraque manus ;
lumbi erant nudi et atri sicut fuligo, per quam ignis sicut foci furve
transparuit, et tali pedum sicut duae viperae.

Prior diabolus hoc viso conjecit se super genua, et adoravit
illum. Quaesivi, “ Cur ita ?'’

Dixit, ‘⁴ Est ille Deus caeli et terrae, estque omnipotens.”

Et tunc quaesivi hunc, “Quid tu dicis ad hoc ?''

Respondit, “Quid dicam? est mihi omnis potestas super caelum
et infernum, sors omnium animarum est in mea manu.''

Et quaesivi iterum, “Quomodo potest ille, qui est imperator
imperatorum, ita se submittere, et tu adorationem recipere ?''

Respondit, “Est usque meus servus ; quid imperator coram Deo?
est in dextra mea fulmen excommunicandi.’'

Et tunc dixi illi, “Quomodo potes ita insanire? Fueras in mundo
solum canonicus; et quia phantasia laborasti, quod tibi etiam fuerunt
claves, ac inde potestas ligandi et solvendi, spiritum tuum in hunc
gradum vesaniae evexeras, ut nunc credas quod sis ipse Deus.’'

Ad haec indignatus juravit quod sit, et quod Domino non sit
aliqua potestas in caelo, “quia omnem transtulerat in nos: non opus
habemus, quam ut mandemus, ac caelum et infernum reverenter
obediunt; si inittimus aliquem in infernum, diaboli statim recipiunt
illum, similiter angeli illum quern mittimus in caelum.''

Quaesivi porro, “Quot estis in societate vestra?''

Dixit, “Trecenti, et omnes ibi sumus dii, ego autern deus deo-
rum.”

Post haec aperuit se terra sub pedibus utriusque. et subsederunt
profunde in sua inferna; et datum est videre, quod sub infernis

illorum essent ergastula, in quae deciderent illi, qui damna aliis in- ·

ferunt; cuivis enirn in inferno relinquitur sua phantasia, et quoque
gloriatio in illa, sed non licet malurn facere alteri. Quod tales sint
ibi, est quia homo tunc est in suo spiritu, ac spiritus, postquam se—
paratus est a corpore, venit in plenam libertatem agendi secundum
ejus affectiones et inde cogitationes.

Postea datum est inspicere in illorum inferna; ac infernum, ubi
erant imperatores imperatorum ac reges regum, erat plenum omni
immunditie, ac illi visi sunt sicut variae ferae truculentis oculis:
similiter in altero inferno, ubi erant dii et deus deorum3 et in hoc
apparuerunt dirae aves noCtis, quae vocantur achim et ijim, volantes
circum illos; imagines phantasiae illorum ita mihi visae sunt. Ex
his patuit, qualis est amor sui politicus, et qualis est amor sui eccle-
siasticus, quod hic sit ut velint esse dii, ille autem ut velint esse
imperatores; et quod ita velint, et quoque arefient, quantum frena
amoribus istis relaxantur.

265. Postea apertum est infernum, ubi vidi duos, unum seden-
tem super scamno, tenentem pedes in canistro pleno serpentibus,
uui visi sunt sursum per peftus usque ad collum subrepentem et

