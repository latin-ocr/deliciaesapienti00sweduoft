DE AMORE SCORTATORIO.—N. 513. 393

et transferuntur in cavernam, ubi ad aliquod opus adigun—
tur; sed quia graveolent, ex eo quod conjugiake, quod est
cimelium vitae humanae, disperserint, amandantur ad fines
plagae occidentalis; ubi ad quandam distantiam apparent
macilenti sicut constantes ossibus sola cute obductis, at
e longinquo sicut pantherae. Cum datum est videre illos
propius, miratus sum quod aliqui ex illis tenerent libros
inmanibus, ac legerent3 et dictum est, quod hoc sit, quia
in mundo locuti fuerunt varia de spiritualibus ecclesiae, et
tamen illa per adulteria, usque ad illas extremitates illo-
rum, conspurcaverunt, et quod talis'hujus libidinis corre-
spondentia esset cum violatione conjugii spiritualis. Sed
sciatur, quod rari sint, qui in hac libidine sunt. Certum
est, quod feminae, quia non decet illas prostituere amorem,
subinde repugnent, et quod repugnantia evigoret; sed
usque hoc non est ex aliqua libidine violationis.

[XXV.]
DE LIBIDINE SEDUCENDI INNOCENTIAS.

513. Libido seducendi innocentias, non est libido
deflorationis, nec libido violationis, sed est peculiaris et
singularis per se; datur imprimis apud dolosos. Feminae,
quae apparent illis ut innocentiae, sunt quae malum scor-
tationis ut enorme peccatum reputant, et quae sic casti-
tati et simul pietati student; ad has ardent. In regnis
religionis Catholicae sunt virgines monasteriales: quia has
credunt prae omnibus reliquis pias innocentias, has spec·
tant ut libidinis suae cupedias et lautitias. Ut has aut illas
seducant, quia dolosi sunt, primum excogitant artes, et
dein, postquam illis genium suum imbuerant, absque retrac-
tione a pudore sicut a natura illas exercent. Artes impri-
mis sunt simulationes innocentiae, amoris, castitatis et
pietatis: per has et per alias astutias intrant in interiorem
amicitiam illarum, ct inde in amorem, et hunc per varias
persuasiones et simul insinuationes a spirituali vertunt in
naturalem, ac postea per irritationes in corporeo carnalem.

