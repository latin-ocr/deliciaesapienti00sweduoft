DE AMORE CONJUGIAL1.—-N. '192. 159

daneo procedunt secundum continua incrementa illorum;
sed mutationes illas hic describere non vacat, suntenim
variae et diversae in subjectis: ipsae inclinationes ad con-
jugium ante illud sunt modo imaginativae in mente, et
fiunt plus et plus sensitivae in corpore; at status illarum
post conjugium, sunt status conjunctionis et quoque pro-
lificationis ; quae quod a prioribus differant, sicut effectu-
ationes ab intentionibus, patet.

191. (vi.) Quod status vitae past conjugium apud con-
juges mutentur et succedant secundum conjnnHz'ones mentium
illorum per amorem conjugialem.—Quod status mutationes
et ejus successiones post conjugium apud utrumque, virum
et uxorem, sint secundum amorem conjugialem apud illos,
ita vel conjunctivae vel disjunctivae mentium, est quia
amor conjugialis non modo est varius, sed etiam diversus
apud conjuges3 varius, apud illos qui se interius amant;
apud hos enim ille per vices intermittitur, attamen intus
in suo calore constanter permanet; at ille amor diversus
est apud illos conjuges qui se modo exterius amant; apud
hos ille non ex similibus causis per vices intermittitur, sed
ex alterno frigore et calore: harum differentiarum ratio
est, quia apud hos corpus primas agit, et hujus ardor se
circumfundit et in communionem secum rapit inferiora
mentis; at apud illos qui interius se amant, mens primas
agit, et in communionem secum fert corpuS. Apparet
sicut amor ascendat e corpore in animam, quia ut primum
corpus illecebras capit, intrat per oculos sicut fores in
mentem, et sic per visum ut atrium in cogitationes, et
illico in amorem; sed usque ille e mente descendit, ac agit
in inferiora secundum illorum dispositionem3 quare mens
lasciva lascive agit, et mens casta caste, et haec disponit
corpus, at illa' disponitur a corpore.

192. (mvii.) Quod conjugia etiam inducant animabus et
mentibus alias formas.—Quod conjugia inducant animabus
et mentibus alias formas, non potest animadverti in mundo
naturali, quia animae et mentes ibi circumcinctae sunt
corpore materiali, et per hoc raro mens translucet; et
quoque hujus saeculi homines, plus quam antiqui, ab infan—
tia discunt inducere faciebus vultus, per quos affectiones
mentis profunde abscondunt ; quae causa est, quod formae
mentium, quales ante conjugium et quales post conjugium

