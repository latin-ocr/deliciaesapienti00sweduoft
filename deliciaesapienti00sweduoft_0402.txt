396 VOLUPTATES INSANIAE

(n. 83, seq.), demonstratum est, quod illud conjugium cor-
respondeat conjugiis in terris; inde consequitur, quod
violatio illius conjugii correspondeat scortationibus et
adulteriis: quod ita sit, manifeste patet ex ipso Verbo,
quod ibi per “scortationes’' et “adulteria '' significentur
falsificationes veri et adulterationes boni, ut in evidentia
videri potest ex locis e Verbo in A pocahtpsz' Revelata (n.
134), in copia adductis.

519. Violatio Verbi fit ab his, qui in Ecclesia Christi-
ana adulterant bona et vera ejus; et illi hoc faciunt, qui
separant verum a bon0‚ et bonum a vero; tum qui appa-
rentias veri et fallacias pro genuinis veris assumunt et
confirmant; ut et, qui vera doctrinae ex Verbo sciunt, et
male vivunt ; praeter similes alios. Hae violationes Verbi
et ecclesiae correspondent gradibus prohibitis (Levz't. xviii.
enumeratis).

520. Quoniam naturale et spirituale apud unumquem-
vis hominem cohaerent sicut anima et corpuS, nam homo
absque spirituali quod influit et vivificat naturale ejus non
est homo, inde consequitur, quod qui in conjugio spirituali
est etiam sit in conjugio naturali felici; et vice versa,
quod qui in adulterio spirituali est etiam sit in adulterio
naturali, et vicissim. Nunc quia omnes qui in inferno
sunt, in connubio mali et falsi sunt, et hoc est ipsum
adulterium spirituale, et omnes qui in caelo sunt, in con—
jugio boni et veri sunt, et hoc est ipsum conjugium, ideo
totum infernum vocatur adulterium, ac toturn caelum voca-
tur conjugium.

 

521. His adjicietur hoc Memorabile :—

Aperiebatur mihi oculus, et vidi silvam opacam, et ibi turbam
‘ satyrorum. Satyri erant quoad pectora hirsuti, et quoad pedes qui-
dam sicut vituli, quidam sicut pantherae, et quidam sicut lupi. ac
ferini ungues loco digitorum in plantis. Hi sicut ferae discurrebant,
vociferantes, ‘⁴ Ubi feminae?'’ Et tunc visa sunt scorta quae exspec-
tabant illos: haec quoque diversimode monstrosa erant. Satyri
accurrebant, et illas prehendebant‚ detrahentes in cavernam, quae in
medio silvae alte sub terra erat; et supra terram circumcirca caver-
nam jacebat magnus serpens flexus in spiram, qui in cavernam in-
flabat venenum: in ramis silvae supra serpentem crocitabant et
ululabant aves noctis ferales. Sed haec non viderunt satyri et scorta.
quia erant correspondentiae 'lasciviarum illorum, et sic apparentiae
solitae e longinquo.

