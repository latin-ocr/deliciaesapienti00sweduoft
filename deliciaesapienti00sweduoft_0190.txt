¹84 - 'DELICIAE SAPIENTIAE

sapientiae lucem, et quoque facultas elevandi voluntatem
in caelestis amoris calorem; hae facultates nulli homini
auferuntur: quapropter mere naturalis homo, tametsi quoad
concupiscentias, appetitus et illorum jucunda, similis est
bestiae, usque vivit post mortem, sed in statu anteactae
vitae ejus correspondente: ex 'his constare potest, quod
homo secundum dejectum amoris conjugialis accedat ad
naturam bestiae. Haec videntur posse contradici, quia
defectus et jac‘tura amoris conjugialis, dantur apud illos,
qui tamen homines sunt: sed mens est de illis, qui nihili
faciunt amorem conjugialem ex amore scortatorio, et sic
in defectu et jactura ejus sunt.

 

231. His adjicientur tria Memorabilia. Primum hoc:—

· Quondam audivi vociferationes, quae sicut per aquas egurgita-
bant ex inferis; unam ad sinistrum, “O quam justi ;'' alteram ad
dextrum, “ O quam eruditi ;'' et tertiam a tergo, “ O quam sapientes ε’·
et quia incidit in cogitationem meam, num etiam in inferno sint
justi, eruditi, et sapientes, afficiebar desiderio videndi num tales ibi
sunt ; et dictum est mihi e caelo, “Videbis et audies.’'

Et exivi domo in spiritu, et vidi ante me aperturam ; illuc accessi,
et despexi, et ecce scala; per hanc descendi: et cum infra eram, vidi
campestria obsita arbustis cum intermixtis spinis et urticis ; et quae-
sivi, num hic infernum. Dixerunt, “Est terra inferior, quae proxime
'supra infernum est.'' Et tunc perrexi secundum clamores in ordine ;
ad primum, “O quam justi ;'' et vidi coetum ex illis qui in mundo
fuerant judices amicitiae et munerum: dein ad clamorem secundum,
‘⁴ O quam eruditi ;” et vidi coetum ex illis qui in mundo fuerant ratio-
cinatores: et ad clamorem tertium, “O quam sapientes, '' et vidi
coetum ex illis qui in mundo fuerant confirmatores.

Sed ab his deflexi ad primum, ubi erantjudices amicitiae et mune·
rum, et proclamati justi; et vidi a latere sicut amphitheatrum struc-
tum ex lateribus, et tectum tegulis nigris; et dicebatur mihi, quod
illud vocarent Tribunal. In illud patebant tres aditus a latere sep-
tentrionali, et tres a latere occidentali, sed nulli a latere meridionali
et orientali ; indicium, quod judicia illorum non essent judicia justi-
tiae, sed arbitria. In medio amphitheatri visus est focus, in quem
ministri focales injiciebant taedas sulphuratas et bituminosas, e qui-
bus luces in parietes incrustatos evibratae sistebant imagines pictu-
ratas avium vesperae et ῃοξὶίες sed focus ille, et inde evibrationes
lucis in formas imaginum illarum, erant representationes judiciorum
illorum. quod possent res cujusvis quaestionis coloratis fucis illu·
minare, et eis inducere formas secundum favorem. Post semihoram
vidi senes et juvenes in praetextis et palliis intrantes. qui depositis
pileis se super soliis ad mensas reponebant, sessuri judicia; ae audivi
et percepi quam solerter et ingeniose ex aspeftu amicitiae declina-

