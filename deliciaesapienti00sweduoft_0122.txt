116 DELICIAE SAPIENTIAE

et juvenis cum consociant se conjugio: et credidimus tunc quod
ilie status esset ipsa beatitudo vitae nostrae: sed audivimus ab aliis
in caelo nostro, et postea nos ipsi percepimus, quod ille status esset
caloris cum luce non temperati, et quod successive temperetur, sicut
maritus perficitur sapientia, et uxor amat illam in marito, et quod
hoc fiat per usus et secundum illos, quos uterque mutuo auxilio
praestat in societate3 tum quod deliciae secundum temperiem calo-
ris et lucis, seu sapientiae et ejus amoris, succedant. Quod cum
appropinquavimus, afflaverit te sicut calor vernalis, est quia amor
conjugialis et ille calor in caelo nostro unum agunt, est enim calor
apud nos amor, et lux cum qua unitur calor, est sapientia, ac usus
est sicut atmosphaera‚ quae in sinu suo continet utrumque. Quid
calor et lux absque suo continente? ita quid amor et sapientia
absque suo usu? non est conjugiale in illis, quia subjeetum, in quo
sint, non est. In caelo, ubi calor vernalis est, ibi est amor vere con·
jugialis: quod ibi sit, est causa, quia non alibi est vernale, quam ubi
calor ex aequo unitus est luci, seu ubi tantum caloris est, quantum
lucis, ac vicissim: et autumamus, quod sicut calor deliciatur eum
luce, et lux vicissim cum calore, ita amor cum sapientia, et vicissim
sapientia cum amore.'' Porro dixit, quod “apud nos in caelo per·
petua lux sit, et nusquam umbra vesperae, minus tenebrae, quia sol
noster non occidit et'oritur sicut vester sol, sed stat jugiter in medio
inter zenith et horizontem, quod est secundum vestrum sermonem
in gradu caeli 453 inde est quod calor et lux procedentes ex sole
nostro faciant perpetuum ver, et quod perpetuum vernale inspiret
illis apud quos amor ex aequo unitur cum sapientia; et Dominus
noster per caloris et lucis unionem aeternam non aliud spirat quam
usus: inde etiam sunt germinationes telluris vestrae, et connubia
volatilium et animalium vestrorum, temporibus veris: calor enim
vernalis aperit interiora illorum usque ad intima, quae vocantur
animae illorum, et has afficit, et eis indit conjugiale suum, et facit
ut prolificum illorum in suas delicias veniat ex continuo conatu ad
faciendum usus fruetus, qui est propagatio sui generis. At apud
homines est perpetuus influxus caloris vernalis a Domino; quare illi
omni tempore, etiam in media hieme, deliciari conjugio possunt:
viri enim creati sunt receptiones lucis, hoc est, sapientiae a Domino,
et feminae creatae sunt receptiones caloris, hoc est amoris sapien-
tiae viri a Domino. Inde nunc est, quod sicut appropinquavimus,
afflaverit te calor vernalis cum suaveolente ociore, sicut ex primitivis
in hortis et agris.”

His dietis dedit mihi vir dextram, et deduxit me ad domos, ubi
erant conjuges in simili flore aetatis in quo illi; et dixit quod
uxores illae, nunc visae sicut virgines, fuerint in mundo vetulae
anus: et mariti, nunc visi sicut adolescentes, fuerint ibi senes de-
crepiti: et quod omnes illi a Domino in aetatem hanc flores-
centem reducti sint, quia amaverunt se mutuo, et ex religione
fugerunt adulteria ut peccata enormia: et dixit quod nemo sciat
beata jucunda amoris conjugialis, nisi qui rejicit horrenda jucunda
adulterii; et quod nemo haec rejicere possit nisi qui sapit ex Do-

