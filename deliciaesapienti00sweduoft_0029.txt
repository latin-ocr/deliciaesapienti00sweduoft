DE AMORE CONJUGIAL1.—N'. 20. 23

19. Sed circa vesperam venit cursor amictus linteo ad decem
advenas comites angeli, ac invitavit illos ad nuptias sequente die
celebrandas: et advenae valde laetati sunt, quod etiam visuri sint
nuptias in caelo. Post hoc, ducti sunt ad quendam consiliarium a
latere, et cenaverunt cum illo: et post cenam redierunt, et secesse-
runt ab invicem, quisque in suum cubiculum, et dormiverunt usque
ad mane.

Et tunc evigilati audiebant cantum virginum et puellarum e
domibus circum forum, de quo supra: canebatur tunc affefflo amoris
conjugialis ; ex cujus suavitate penitus affecti et perciti, percipiebant
beatam amoenitatem insitam gaudiis suis, quae elevabat illa, et in-
novabat illa.

Cum tempus erat, dixit angelus, “ Accingite vos, et induite vestes
caeli, quas princeps noster ad vos miserat.'' Ac induerunt, et ecce
vestes splendebant sicut ex luce flammea; et quaesiverunt angelum,
“Unde hoc ?'' Respondit, “Quia ad nuptias ituri estis; apud nos
tunc splendent vestes, et fiunt nuptiales.”

20. Post haec duxit angelus illos ad domum nuptiarum, et jani-
tor aperuit fores; et mox intra limen recepti et salutati ab angelo
misso a sponso, ac introducti sunt, et adduffi ad sedes pro illis
designata53 et mox invitati in antithalamum, ubi viderunt in medio
mensam, super qua positum erat magnificum candelabrum instruc·
tum septem calamis et scyphis ex auro; et ad parietes pendebant
lychnaria ex argento ; ex quibus accensis apparuit atmosphaera sicut
aurea: et viderunt ad latera candelabri binas mensas, super quibus
in triplici ordine repositi erant panes: et in quatuor angulis mensas
super quibus erant cyathi crystallini.

Dum illa lustrabant, ecce aperiebatur janua e conclavi juxta tha-
lamum, et viderunt sex virgines exeuntes, et post illas sponsum et
sponsam, tenentes se manibus, et ducentes se ad solium, quod e re-
gione candelabri positum erat, super quo se reposuerunt, sponsus
ad sinistram, et sponsa ad dextram ejus ; et sex virgines constiterunt
ad latus solii juxta sponsam. Sponsus indutus erat pallio ex pur-
pura lucente‚ α tunica ex bysso splendente, cum ephodo, super quo
erat bractea aurea adamantibus circumobsita; et bracteae insculptus
erat pullus aquilae, insigne nuptiale hujus societatis caeli: et sponsi
caput tegebat cidaris. Sponsa autern amicta erat chlamyde coccinea,
et sub illa toga acupicta, continua a collo ad pedes, et sub pectore
zona aurea, et super capite corona ex auro curn insitis rubinis.

Cum ita consederunt, convertit se sponsus ad sponsam, ac impo-
suit digito ejus annulum aureum, et deprompsit armillas et collarium
ex unionibus, et alligabat armillas super poplites manuum ejus, et
collarium circum collum ejus, et dixit, “Accipe haec pignora;” et
dum illa accepit, osculatus est illam, et dixit, “Nunc mea es,'' et
vocavit illam suam uxorem.

Hoc facto clamaverunt invitati, ‘⁴ Sit benedictio ;” hoc clamavit

” quisque per se, et dein omnes simul: unus a principe missus vice

ejus etiam acclamavit: et eo momento implebatur antithalamus ille
fumo aromatico, quod erat signum benedictionis e caelo.

