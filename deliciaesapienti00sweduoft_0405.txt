DE AMORE sc0RTAT0R1o.—N. 523. 399

[xxva]

DE IMPUTATIONE UTRIUSQUE AMORIS, SCORTATORII ET
CONJUGIALIS.

523. Dicit Dominus,

“ Non judicate, ne condemnemini ’' (Matth. vii. 1) ;

per quod nullatenus potest intelligi judicatio de alicujus
vita morali et civili in mundo; sed judicatio de alicujus
vita spirituali et caelesti. Quis non videt, quod si non
liceret judicare de vita morali cohabitantium secum in
mundo, caderet societas? Quid foret societas, si non judi-
cia publica, et si non cuivis suum judicium de altero? At
judicare qualis interior mens aut anima inest, ita qualis ei
status spiritualis, et inde sors post mortem, de hoc, quia
soli Domino notum est, non licet judicare; hoe nec Domi-
nus revelat nisi quam post obitum, ob causam ut quisque
ex libero agat quod agit, et per hoc ut bonum aut malum
sit ab illo et sic in illo, et inde vivat sibi et suus in aeter-
num. Quod interiora mentis in mundo recondita revelen-
tur post mortem, est quia hoc interest et conducit socie-
tatibus in quas tunc homo venit, sunt enim omnes ibi
spirituales. Quod tunc illa revelentur, patet ex his Domini
verbis,

“Nihil occultatum est, quod non revelabitur, aut absconditum quod non
cognoscetur ς ideo quaecunque in tenebris dixeritis, in luce audien·
tur; et quod in aurem locuti fueritis in cubiculis, praedicabitur
super tediis '' (Luc. xii. 2, 3).

Commune judicium, ut hoc, Si talis es in internis qualis
appares in externis, salvaberis vel condemnaberis, con-
cessum est; at judicium singulare, ut hoc, Tu es talis in
internis, ergo salvaberis vel condemnaberis, non conce-
ditur. Judicatio de vita hominis spirituali, seu interna
animae, intelligitur per imputationem, de qua hic agitur.
Quis hominum novit, quinam scortator corde est, et qui-
nam conjux corde est? et tamen cordis cogitata, quae
sunt voluntatis proposita, judicant quemcunque. Sed
haec aperientur in hoc ordine:

