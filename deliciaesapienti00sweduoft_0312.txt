306 DELICIAE SAPIENTIAE

amor sui praedominans, et hic amor amat se in progenie
sua; quare sicut dictum est, amor influus vertitur in pro'-
prium. Talis inversio amoris influi in proprium, et inde
tutela et sustentatio prolum et fetuum a parentibus malis,
est ex Divina Domini providentia, nam alioqui ex humano
genere non superessent nisi pauci; et ex bestiis ferocibus,
quae tamen usui sunt, non aliqua. Ex his patet, quod quis·
que disponatur ad amandum, tutandum, et sustentandum
suam sobolem, ex proprio amore.

393. (vi.) Quod haec sphaera afficiat sexum femininum
principaliter, ita matres, et sexum masculinum seu patres
ab z'llz’s.—Hoc sequitur ex eadem origine, de qua prius,
quod sphaera amoris conjugialis recipiatur a feminis, et
per feminas transferatur in viros, ex causa quia feminae
natae sunt amores intellectus virorum, ac intellectus est
recipiens: simile est cum amore infantum, quia hic origi-
nitus est ex amore conjugiali. Quod matribus tenerrimus
amor infantum sit, ac patribus minus tener, notum est.
Quod amori conjugiali, in quem natae sunt feminae, amor
infantum inscriptus sit, patet a puellarum amabili et con-
sociabili affetfflone ad infantes, et ad imagines illarum,
quas portant, amiciunt, osculantur, ac sinudus pastoris sui
admovent3 talis affectio pueris non est. Apparet sicut
amor infantum sit matribus ex nutritione illorum in utero ex
suo sanguine, et inde ex appropriatione suae vitae, et sic
ex unione sympathica; sed usque haec illius amoris origo
non est, quoniam si nesciente matre supponeretur alius in-
fans post partum loco genuini, amaretur ille pari teneritate,
qua si foret suus; insuper infantes quandoque a nutricibus
amantur, plusquam a matribus: ex his fluit, quod amor
ille non aliunde sit, quam ex amore conjugiali cuivis femi-
nae insito, cui adjunctus est amor concipiendi, ex cujus

jucundo uxor praeparatur ad receptionem; hoc primum
illius amoris est, quod cum suo jucundo post partum plene

transit in fetum.

394. (vii.) Quod haec sphaera etiam sit sphaera inno·
centiae et pacz‘s.—Innocentia et pax sunt duo intima caeli3
intima dicuntur, quia immediate procedunt a Domino; est
enim Dominus ipsa Innocentia et ipsa Pax. Dominus ex
Innocentia vocatur Agnus; et ex Pace dicit,

“Pacem relinquo vobis, Pacem meam do vobis '’ (Joh. xiV. 27) ;

 

