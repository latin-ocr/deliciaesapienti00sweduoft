3 16 DELICIAE SAPIENTIAE

et ibi subsistunt, et in illa manent in aeternum: et cum
in illa aetate sunt, dantur nuptui, quod providetur a
Domino, et celebratur in caelo ubi juvenis, qui mox sequi-
tur uxorem in ejus caelum, vel in ejus domum, si in eadem
societate sunt. Ut pro certo scirem quod ·insantes sicut
intelligentia etiam statura crescant et adolescant, datum
est loqui cum quibusdam, dum infantes erant, et postea
cum illis cum adoleverant3 ac visi sunt adolescentes in
simili statura in qua sunt adolescentes juvenes in mundo.

412. Infantes instruuntur imprimis per repraesentativa
geniis illorum adaequata et conformia, quae quam pulchra
et simul sapientiae'interioris plena sunt, in mundo vix
credi potest. Binas repraesentationes hic licet afferre, ex
quibus concludi potest ad reliquas. Quondam repraesen-
tabant Dominum e sepulcro ascendentem, et simul Humani
Ipsius unitionem cum Divino: sistebant primum ideam
sepulcri, sed non simul ideam Domini, nisi ita remote, ut
vix perciperetur quod Dominus nisi quasi e longinquo,
ex causa quia ideae sepulcri inest aliquid funeris, quod sic
removebant: postea admittebant prudenter in sepulcrum
quoddam atmosphaericum‚ apparens usque ut tenue aque-
um, quo significabant, etiarn per remotionem decentem,
vitam spiritualem in baptismo. Postea vidi repraesenta-
tum ab illis Domini descensum ad vin&os, et ascensum
cum vinctis in caelum; et, quod infantile erat, funiculos
fere inconspicuos, molliusculos, et tenerrimos demittebant,
quibus Dominum allevarent in ascensu, semper in saneto
timore, ne quicquam in repraesentativo tangeret aliquid
in quo non esset caeleste. Praeter alias repraesentatio-
nes, per quas simul in cognitiones veri et affectiones boni,
sicut per ludos animis infantum consentaneos, seruntur.
Ad haec et similia ducuntur infantes a Domino per inno-
centiam transeuntem caelum tertium, ac ita spiritualia
insinuantur affectionibus et inde teneris cogitationibus
illorum, ut infantes non sciant aliter, quam quod ipsi
faciant et cogitent talia ex se, per quod intellectus rllo-
rum initiatur.

413. (xxi.) Quod ibi a Domino provideatur, ut apud
illos innocentia infantiae fiat innocentia sapz'entiae.—Multi
autumare possunt quod infantes maneant infantes, et fiant
angeli statim post mortem; sed intelligentia et sapientia

