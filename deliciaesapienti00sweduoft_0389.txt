DE AMORE SCORTATOR10.—N.' 500. 383

esset eum bono publico, et tamen ipsi latores et judices quandoque
moechantur, et inter se dicunt, ‘Ille qui absque peccato est, mittat
primum lapidem :' quod solum simplices et religiosi credant adulte-
ria esse peccata, non ita intelligentes, qui sicut nos intuentur illa ex
lumine naturae. Numne ex adulteriis aeque nascuntur proles, ut
ex conjugiis? Numne spurii aeque habiles et utiles sunt ad officia
et ministeria, quemadmodum legitimi? Ac insuper prospiciuntur
familiae alioqui steriles: estne hoc emolumentum et non damnum ?
Quid nocet uxori si admittat plures rivales? et quid nocet viro?
quod dedecus viro sit, est opinio frivola ex phantasia. Quod adulte-
rium sit contra ecclesiae leges et statuta, est ex ordine ecclesiastico
propter potestatem; sed quid theologicum et spirituale cum delicio
· mere corporeo et carnali? Danturne presbyteri et monachi tales?
num illi propterea non possunt agnoscere et colere Deum? Cur
itaque tres illi praedicant, quod adulteris non sit agnitio Dei? Tales
blasphemias non toleramus ς quare judicentur et puniantur.”

Posthaec vidi, quod vocarent judices, quos rogaverunt, ut poenas
illis irrogarent. Sed judices dicebant, “ Hoc nostri muneris non est.
nam agitur de agnitione Dei, et de peccato, et sic de salvatione et
damnatione: de his judicabitur e caelo: 'sed consilium dabimus,
quomodo scire potestis, num tres illi sacerdotes praedicaverint veri-
tates: sunt tria loca, quae nos judices novimus, ubi talia singulari
modo explorantur et revelantur; unus est, ubi omnibus patet via
in caelum, sed dum in caelum veniunt, percipiunt ipsi quales
sunt quoad agnitionem Dei: secundus locus est, ubi etiam patet
via in caelum, sed viam illam intrare nemo potest, nisi qui cae-
lum in se habet; et tertius locus est, ubi via est ad infernum, et
viam illam intrant ex spontaneo, quia ex jucundo, qui infernalia
amant: nos judices ad illa loca amandamus omnes, qui de caelo et
inferno judicium a nobis postulant.'' ⁷

His auditis dixerunt congregati, “ Eamus ad illa loca.”

Et cum iverunt ad primum, ubi omnibus patet via in caelum,
subito faCta est caligo; quare aliqui ex illis accendebant faces et
praetulerunt. Judices cum illis dicebant, “ Hoc fit omnibus qui ad
primum locum vadunt, at sicut appropinquant, ignis facularum fit
hebetior, et in illo loco ex luce caeli influente exstinguitur, quod
signum est quod ibi sint: causa est, quia primum occluditur illis
caelum, et postea aperitur.'’

Et venerunt in locum illum, et exstinctis faculis a se ipsis, vide-
bant viam tendentem oblique sursum in caelum: illam intrabant
illi qui in excandescentia lrae contra sacerdotes erant: inter primos
illi qui adulteri ex proposito erant, post illos qui adulteri ex con-
firmato erant: et in ascendendo primi clamabantst ‘Sequimini; ’¹ et
sequentes clamabant‚⁸ ‘Festinatel' et urgebant.

Post horulam. cum omnes intus in caelesti societate erant, appa-
ruit hiatus inter illos et inter angelos. et lux caeli super hiatum in-
fluens in oculos aperiebat interiora mentis illorum, ex quo tenebantur
loqui sicut interius cogitabant: et tunc sciscitabantur ab angelis,
num agnoscant quod Deus sit.

