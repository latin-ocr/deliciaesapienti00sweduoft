DE AMORE CONJUGIAL1.——N.'32. 31

illi apparet, quia non potest conferre statum suum cum
priori suo naturali, hunc enim exuit, et in illo est; quare
saepius audivi illos dicentes, quod non sciant aliter quarn
quod in priori mundo sint, cum solo discrimine, quod non
videant amplius illos quos in illo mundo reliquerant, sed
quod videant illos qui ex illo mundo abiverant seu obive-
rant ε verum causa quod hos nunc videant, et non illos, est
quia non homines naturales sunt, sed spirituales seu sub-
stantiales, ac homo spiritualis seu substantialis videt
hominem spiritualem seu substantialem sicut homo natu-
ralis seu materialis videt hominem naturalem seu materi-
alem; sed non vicissim, propter discrimen inter substan-
tiale et materiale, quod est sicut discrimen inter prius et
posterius, ac prius quia est in se purius, non apparere
potest posteriori quod in se est crassius, nec potest poste-
rius quia est crassius apparere priori quod in se est purius,
proinde non angelus homini hujus mundi, nec homo hujus
mundi angelo. Quod homo post mortem sit homo spiri-
tualis seu substantialis, est quia hic intus latuit in homine
naturali seu materiali; hic suit illi sicut indumentum, aut
sicut exuviae, quibus depositis exit ille spiritualis seu
substantiam, ita purior, interior et perfectior. Quod homo
spiritualis usque sit perfectus homo, tametsi non apparet
homini naturali, manifeste patuit a Domino viso apostolis
post resurrectionem, quod apparuerit et mox non apparu-
erit, et tamen fuit Homo Sibi similis cum visus et non
visus; dixerunt etiam, quod, cum viderunt Ipsum, aperti
sint oculi illorum. ·

32· (ii.) Quod tunc Masculus sit Masculus, et quod
Femina sit Femina—Quoniam homo vivit homo post mor-
tem, et homo est masculus et femina, et aliud est mascu-
linum et aliud femininum, et tale aliud ut unum non
mutari possit in .alterum, sequitur quod post mortem
masculus vivat masculus, et femina vivat femina, uterque
homo spiritualis. Dicitur quod masculinum non mutari
possit in se'mininum, nec femininum in masculinum, et
quod ideo post mortem masculus sit masculus, et quod
femina sit semina3 sed quia ignoratur in quo essentialiter
consistit masculinum, et in quo essentialiter femininum,
quare paucis hic dicetur. Discrimen essentialiter consistit
in eo, quod intimum in masculo sit amor, et velamen hujus

