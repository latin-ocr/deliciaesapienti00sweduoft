DE AMORE C‘ONJUGIAL1.—N. 323. 255

n. 216). 5. Ex his et illis est, quod non amplius duo sint,
sed unus homo, quod est, una caro. 6. Quod tale unum
non possit discerpi per mortem alterius, coram oculari
visu spirituS, manifeste patet. 7. His adjicietur hoc novum 3
quod duo illi ⁴per mortem unius, usque non separentur;
quoniam defunffl seu defunctae spiritus cohabitat jugi cum
spiritu nondum defuncti seu defunctae, et id usque ad
mortem alterius, quando iterum conveniunt et reuniunt
se, ac tenerius quam prius se amant, quia in spirituali
mundo. Ex his datur hoc consequens irrefragabile, quod
illi, qui in amore vere conjugiali vixerant, iteratum conju-
gium non velint. Si autem contrahunt aliquod simile
conjugii postea, fit propter causas separatas ab amore
conjugiali; et hae causae sunt omnes externae; ut si in-
fantes in domo sunt, et illorum curae prospiciendum est:
si domus est ampla, instruc‘ta famulitiis utriusque sexus:
si administrationes forinsecae abstrahunt mentem a fami-
liaribus domus: si mutua auxilia et officia sunt necessita—
tes; et similia alia.

322. (ν.) Quod alius status conjugii sit juvenis cum
virgine, et alius juvenis cum vidua.—-Per status conjugii,
intelliguntur status vitae utriusque, mariti et uxoris, post
nuptias, ita in conjugio, qualis tunc est cohabitatio, num
interna animarum et mentium, quae in principali idea est
cohabitatio, vel num solum externa animorum, sensuum,
et corporis. Status conjugii juvenis cum virgine, est ipse
initialis ad genuinum conjugium, inter hos enim procedere
potest amor conjugialis in suo justo ordine, qui est a
primo calore ad primam facem, et deinde a primo semine
apud juvenem maritum, et a flore apud virginem uxorem,
et sic germinare, crescere, et fru6fificare, ac in illa se
mutuo introducere; sin aliter, juvenis non suit juvenis,
nec virgo fuit virgo, nisi in forma externa. Inter juvenem
autem et viduam non datur similis initiatio a primitiis ad
conjugium, nec similis progressio in conjugio, quoniam
vidua plus sui arbitrii et juris est, quam virgo; quare juve·
nis alio visu adblanditur uxori viduae, quam uxori virgini.
Sed in his datur varietas et diversitas multa, quare id com·
mune solum memoratur.

323. (vi.) Quod etiam alius status conjugii sit vidui cum
virgine, et alius vidui cum vidua.—Viduus enim jamdum

