DE AMORE CONJUGIAL1.—N. 415. 319

vita post mortem? numne prius negavistis illam, et fecistIS vos pares
bestiis ? Num prius scivistis aliquid de caelo et inferno, num aliquid
de luce et calore hujus mundi? num de eo quod non amplius sitis
intra naturam, sed supra illam? est enim hic mundus et sunt omnia
ejus spiritualia, ac spiritualia sunt supra naturalia, adeo ut ne quidem
minimum naturae possit in hunc mundum influere; sed vos quia
naturam credidistis deum vel deam, creditis etiam lucem et calorem
hujus mundi esse lucem et calorem mundi naturalis, cum tamen ne
hilum sit; nam lux naturalis hic est caligo, et calor naturalis hic est
frigus. Num scivistis aliquid de sole hujus mundi, ex quo nostra
lux et noster calor procedunt? Num scivistis quod hic sol sit purus
amor, et sol mundi naturalis sit purus ignis; et quod sol mundi, qui
est purus ignis, sit ex quo natura exstitit et subsistit ς’ et quod sol
caeli, qui est purus amor, sit ex quo ipsa vita, quae est amor cum
sapientia, exstitit et subsistit; et sic quod natura, quam facitis deum
vel deam, sit plane mortua? Vos potestis, si custodia datur, cum
nobis ascendere in cae1um; et nos possumus, si custodia datur, cum
vobis descendere in infernum: et videbitis in caelo magnifica et
splendida, at in inferno squallida et immunda: discrimina illa sunt,
quia omnes in caelis colunt Deum, et omnes in infernis colunt natu-
ram: ae magnifica et splendida illa in caelis sunt correspondentiae
affectionum boni et veri, ac squallida et immunda illa in infernis
sunt correspondentiae cupiditatum mali et falsi. Ex his et illis con.-
cludite nunc, num Deus vel num natura sit omne in omnibus.’'

Ad haec satanae responderunt, “In statu, in quo nunc sumus,
possumus ex auditis concludere, quod Deus sit; ¹sed cum jucun-
dum mali occupat mentes nostras, non videmus nisi naturam.”
(Duo illi angeli et duo satanae non procul a me ad dextram sta-
bant3 quare illos vidi et audivi: et ecce vidi circum illos multos
spiritus, qui celebres eruditione in mundo naturali fuerant: ac mira-
tus sum quod eruditi illi nunc starent juxta angelos, nunc juxta
satanas, et quod illis, juxta quos stabant, faverent: et dietum mihi
est, quod mutationes situs illorum essent mutationes status illorum
mentis faventis nunc parti uni nunc alteri, sunt enim vertumni.)
“Et dicemus tibi mysterium: Despeximus in terram ad celebres
eruditione, qui ex suo judicio cogitaverunt de Deo et de natura, et
invenimus sexcentos ex mille pro natura, et reliquos pro Deo: at
hos pro Deo, quia non ex aliquo intellectu, sed modo ex auditis
quod natura sit ex Deo, frequenter locuti sunt; ac frequens loquela
ex memoria et reminiscentia, et non simul ex cogitatione et intel·
figentia, infert speciem fidei.'’

Post haec data est satanis custodia, et cum duobus angelis as-
cenderunt in caelum, ac viderunt magnifica et splendida: et tune in
illustratione a luce caeli ibi agnoverunt quod Deus sit, et quod
natura creata sit ad inserviendum vitae, quae in Deo et a Deo est:
et quod natura in se mortua sit, et quod sic a se nihil agat, sed a vita
agatur. His visis et perceptis descendebant, et sicut descendebant,
rediit amor mali, et occlusit intelleftum illorum supra, et aperuit
illum infra, et tunc supra illum apparuit sicut velamen fulgurans ex

