DE AMORE CONJUGIALI.—N. 40. 35

ex illa spiritus faustitates‚ et has percipit dari cum una
uxore, cum qua perpetuo plus et plus conjungi potest in
unum3, et quo plus ita conjungitur, percipit faustitates
suas in simili gradu ascendentes, et has constantes in
aeternum; at naturalis homo hoc non cogitat. Inde nunc
est quod dicatur, quod amor conjugialis post mortem
maneat apud illos qui in caelum veniunt, qui sunt qui
spirituales in terris fiunt.

39. (v.) Haec plene confirmata per Autopsz‘am.—Quod
homo vivat homo post mortem, et quod tunc masculus sit
masculus, ac femina femina, quodque amor suus apud
unumquemque maneat, ac quod principaliter amor sexus

et amor conjugialis, hac'tenus per talia quae sunt intellec· Ι

tus, et vocantur rationalia, confirmare sategi; sed quia
homo ab infantia ex parentibus et magistris, et dein
ex eruditis et clericis captavit fidem quod non victurus
homo post mortem, quam post diem ultimi judicii, in cujus
exspectatione nunc per sex millia annorum fuerunt, et
quia plures retulerunt hoc inter illa quae captanda sunt
fide et non intellectu, necessum fuit, ut etiam eadem per
documenta autopsica confirmarentur3 alioqui homo, qui
modo credit sensibus, ex fide impressa dicturus est, Si
homines post mortem viverent homines, viderem et* audi-
rem illos; tum, Quis descendit e caelo, et ascendit ex
inferno, et narravit? Sed quia non fieri potuit, nec potest,
ut aliquis angelus caeli descendat, aut aliquis spiritus
inferni ascendat, ac loquatur cum aliquo homine, nisi cum
illis quorum interiora mentis, quae sunt spiritus, a Domino
aperta sunt; et hoc non fieri potest ad plenum, nisi quam
apud illos qui a Domino ad recipiendum illa, quae spiri—
tualis sapientiae sunt, praeparati sunt; quare hoc placuit
Domino mecum, ob finem, ne status caeli et inferni, ac
status vitae hominum post mortem, nesciretur, et sopire-
tur in ignorantia, ac tandem sepeliretur in negatione. At
documenta autopsica de supradictis propter copiam hic
non possunt adduci; sed adducta sunt in opere De Caelo
et Inferno,· ac deinde in Contz'nuatz'one de stffundo Spiritu-
alz',· ac postea in Apocalypsi Revelata,· at in specie hic de
Conjugiis‚ in Memorabilibus‚ quae post paragraphos seu
capita hujus operis sequuntur.

40. (vi.) Consequenter quod Conjugid sint in Caelo.—

