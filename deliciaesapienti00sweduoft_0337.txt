DE AMORE SCORTATOR10.—N. 432. 331

conjugz'alis factat hominem plus et plus hommem et varum. —
Quod amor conjugialis faciat hominem, illustrant et con·
firmant omnia et singula, quae in Prima Parte, de Amore
et ejus Sapientiae Deliciis, in luce coram ratione demon-
strata sunt : ut, (i.) Quod ille qui in amore vere conjugiali
est. plus et plus spiritualis fiat; et quo plus aliquis spiri-
tualis est, eo plus homo est. (2.) Quod plus et plus sapi-
ens fiat; et quo plus aliquis sapiens est, eo plus est homo.
(3.) Quod apud illum plus et plus aperiantur interiora men·
tis, usque ut videat aut intuitive agnoscat Dominum 3 et quo
plus aliquis in illo visu aut in illa agnitione est, eo-plus est ,
homo. (4.) Quod plus et plus moralis et civilis fiat, quia
anima spiritualis moralitati et civilitati ejus inest; et quo
plus aliquis moraliter civilis est, eo plus est homo. (5.)
Quod etiam post mortem fiat angelus caeli ; ac angelus est
essentia et forma homo, et quoque genuinum humanum in
facie ejus, ex loquela et ex moribus ejus elucescit. t¹]Ex his
constat, quod amor conjugialis faciat hominem plus et plus
hominem. Quod contrarium sit cum adulteris, ex ipsa op-
positione adulterii et conjugii, de qua in hoc capite actum
est et agitur, sequitur evictum : ut, (1.) Quod non spiritua·
les sint, sed summe naturales ; ac naturalis homo separatus
a spirituali, est solum homo quoad intellectum, non autem
quoad voluntatem ; hanc immergit corpori et concupiscen-
tiis carnis, et illis horis etiam comitatur illam intellectum
quod hic non sit nisi quam dimidius homo, ipse ex ratione
intellectus sui, si elevat illam, videre potest. (2.) Quod
adulteri non sapientes sint, nisi in loquelis, et quoque in
gestibus, quando in consortio cum eminentibus dignitate,
cum inclutis eruditione, et cum moratis sunt, at quod soli
apud se insaniant, nauci pendendo Divina et sanc'ta eccle—
siae, et conspurcando moralia vitae impudicis et incastis,
in capite de adulteriis, evincetur: quis non videt, quod
tales gesticulatores sint modo quoad externam figuram
homines, et quoad internam sormam non homines? (3.)
Quod adulteri plus et plus non homines fiant, autopsia
ex visis illis in inferno, mihi pro evidente confirmatione
inservivit; sunt enim ibi daemones, qui dum apparent in
luce caeli, sunt facies illorum sicut pustulae, corpora illo-
rum sicut gibbi, loquelae illorum sunt scabrae, et gestus
scenici.

