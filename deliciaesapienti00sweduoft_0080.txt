74 DELICIAE SAPIENTIAE

His dietis secutus sum illum, et in via retulit mihi haec: “ Habi-
tant illi in confinio inter meridiem et occidentem, sed ad magnam
distantiam post illos qui in quatuor prioribus saeculis vixerant, et
quoque profundius.”

Et perreximus per meridiem ad regionem conterminam occidenti:
et transivimus formidabilem silvam ; erant enim ibi stagna, e quibus
crocodili attollebant capita, et suis latis et dentatis rictibus in nos
hiabant; et inter stagna erant terribiles canes, quorum aliqui erant
tricipites sicut Cerberi, aliqui bicipites, omnes horribili ingluvie, et
trucibus oculis nos praetereuntes aspectabant. Intravimus occiden-
talem hujus regionis tractum, et vidimus dracones et pardos, quales
describuntur Apoc. cap. xii. 3, cap. xiii. 2.

Et dixit mihi angelus, ‘⁴ Omnes illae ferae, quas vidisti, non sunt
ferae, sed correspondentiae et sic formae repraesentativae cupidita·
tum, in quibus sunt incolae, quos visitabimus; ipsae cupiditates
repraesentantur per horribiles illos canes, illorum doli et astutiae
per crocodilos, illorum falsitates, et pravae inclinationes ad illa quae
cultus sunt, per dracones et pardos: verum incolae repraesentati
non habitant proxime post silvam, sed post magnum desertum, quod
intermedium est, ut plene distineantur et separentur ab incolis sae-
culorum antecedentium: sunt etiam prorsus alienigenae seu diversi
ab illis: habent quidem capita supra pefiora, ac pectora supra lumbos,
et lumbos supra pedes, sicut primaevi homines: sed in capitibus non
est aliquid auri, non in pectoribus aliquid argenti, nec in lumbis ali-
quid aeris, immo necin pedibus aliquid puri ferri; sed in illorum capi·
tibus est ferrum mixtum argilla, in pectoribus est utrumque mixtum
aere, in lumbis est quoque utrumque mixtum argento, et in pedibus
sunt illa mixta auro: per illam inversionem mutati sunt ab homi-
nibus in sculpturas hominum, in quibus intus nihil cohaeret: nam
quod supremum fuit, saelum est infimum, ita quod fuit caput factum
est calcaneum, et vice versa: illi nobis e caelo apparent similes his-
trionibus, qui inverso corpore jacent super cubitis, et progrediun-
tur; aut sicut bestiae quae resupinae incumbunt dorsis, ac pedes
extollunt sursum, et ex capite, quod infodiunt terrae, spectant cae-
lum.'' ’

Transivimus silvam, et ingressi sumus desertum, quod non minus
terribile fuit; constabat ex struibus lapidum, et inter illas scrobi-
bus, e quibus subrepserunt hydrae et echidnae, et evolabant preste-
res. Totum hoc desertum continue declinabat, et nos per longum
declive descendimus, et tandem venimus in vallem ab incolis regio·
nis ac aetatis illius habitatam.

Erant hic et ibi mapalia, quae visa sunt tandem coire et conjungi
in formam urbis. Hanc intravimus, et ecce domus erant struetae ex
ramis arborum circumustis, et luto conglutinatis ς tectae laminis
nigris: plateae erant irregulares, omnes in principiis angustae, sed
in progressu dilatatae, et in fine spatiosae, ubi fora; unde quot pla·
teae tot fora.

Dum intravimus urbem, factae sunt tenebrae, quia non apparuit
caelum; quare suspeximus, et data nobis est lux, et vidimus; et

