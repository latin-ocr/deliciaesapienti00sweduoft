 

DE AMORE CONJUGIAL1.—-N. 336, 267

gialem duo consortes fiant una caro, in peculiari *capite
(quod est a n. 156 ad 183) ostensum est.

335. (ii.) Quod sic nisi cum una uxore non dari queant
beatitudines caelestes, faustitates spirituales, et jucunditates
naturales, quae ab initio provisae sunt illis qui in amore
vere conjugiali suni—Dicuntur beatitudines caelestes, sau-
stitates spirituales, et jucunditates naturales, quia mens
humana distincta est in tres regiones, quarum suprema
vocatur caelestis, secunda spiritualiS, et tertia naturalis;
ac tres illae regiones apud illos, qui in amore vere conjugiali
sunt, apertae stant, ac influxus sequitur ordine secundum
aperturas: et quia amoenitates illius amoris in suprema
regione eminentissimae sunt, percipiuntur illae ut beatitu-
dines; et quia in media regione minus eminentes sunt,
percipiuntur illae ut faustitates; et demum in infima regi-
one, ut jucunditates: quod illae sint, percipiantur, et sen-
tiantur, constat ex Memorabilibus, in quibus describuntur.
Quod omnes illae felicitates ab initio provisae sint illis
qui in amore vere conjugiali sunt, est quia infinitas omnium
beatitudinum in ‘Domino est, et Ipse est Divinus amor,
et amoris essentia est, ut velit omnia sua bona communi-
care alteri, quem amat: quare una cum homine creavit
illum amorem, ac illi inscripsit facultatem recipiendi et
percipiendi illa. Quis tam hebes et vecors ingenio est, ut
non possit videre, quod aliquis amor sit, in quem a Domino
illata sunt omnia beata, fausta, et jucunda, quae usquam
inferri possunt?

336. (iii.) Quod illa omnia non dari queant, nisi a solo
Domino ,· et quod non dentur aliis, quam qui Ipsum solum
adeunt, et vivunt secundum praecepta Ipsius—Hoc prius
multis in locis demonstratum est; quibus adjungendum
est, quod omnia illa beata, fausta et jucunda, non dari
queant quam a Domino, et quod propterea non alius ade·
undus sit: quis alius,

Cum per Ipsum facta sunt omnia quae faCta (Joh. i. 3) ς

Cum Ipse est Deus caeli et terrae (Matth. xxviii. 18);

Cum nusquam aliqua species Dei Patris visa sit, nec vox Ipsius audita,
nisi per Ipsum (Joh. i. 18 ; cap. v. 37; cap. xiv. 6-11)?

Ex his et perplurimis aliis in Verbo, constat, quod conju·
gium amoris et sapientiae, seu boni et veri, ex quo con-
jugia suam originem unice ducunt, ab Ipso solo procedat.

