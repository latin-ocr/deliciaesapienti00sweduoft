DE AMORE CONJUGIAL1.—N‘. 44. 39

audivi sonum amoris conjugialis, quod intus esset simultaneus, et
quoque procedens ex deliciis status pacis et innocentiae. ,

Tandem dicebant, “ Revocamur, abibimus.” Et tunc iterum ap-
paruerunt vecli in curru, sicut prius; et vecti sunt per viam stratam
inter floreta, e quorum areis exsurgebant oleae, et arbores plenae
pomis aurantiis: et cum prope suum caelum erant, obviam vene-
runt virgines, et recipiebant illos, et introducebant.

43. Post haec visus est mihi angelus ex caelo illo, tenens in
manu membranam, quam evolvebat, dicens. “Vidi quod mediteris de
amore conjugiali: in hac membrana sunt de illo arcana sapientiae,
non adhuc detecta in mund0; detegentur nunc, quia interest. Sunt
in nostro caelo illa arcana plus quam in reliquis, quia nos in conjugio
amoris et sapientiae sumus: sed praedico, quod non alii amorem
illum sibi appropriaturi sint, quam qui in Novam Ecclesiam, quae
est Nova Hierosolyma, a Domino recipiuntur.'’ His dictis, demisit
angelus membranam evolutam, quam quidam spiritus angelicus ex-
cepit, et reposuit super mensa in quodam conclavi, quod illico con-
clusit, et porrexit mihi clavem, et dixit, ‘⁴ Scribe.”

44· Alterum Memorabile :—

Quondam vidi tres spiritus novitios e mundo, qui circumvaga-
bantur, lustrabant, et sciscitabant. Erant in admiratione quod vive—
rent homines prorsus sicut prius, et quod viderent similia quae prius:
noverunt enim quod e mundo priori seu naturali obiverint, et quod
ibi crediderint quod non victuri sint homines prius quam post diem
ultimi judicii, quando circumdabuntur carne et ossibus reconditis in
sepulcris; quare ut deprivarentur omni dubio, quin vere homines
essent, per vices inspexerunt ac tetigerunt se et alios, et palpaverunt
objecta, et per millia confirmabant se quod nunc essent homines,
sicut in priori mundo ς praeter quod se mutuo in candidiore luce, et'
obJetsta in superiore splendore, et sic perfefflus viderent.

Tunc forte duo spiritus angelici illis occurrebant, et retinebant,
dicendo, ‘⁴ Unde estis ?''

Et responderunt, ‘⁴ Obivimus e mundo, ac iterum vivimus in
mundo; ita migravimus e mundo in mundum; hoc nunc miramur.”

Et tunc tres novitii interrogabant duos spiritus angelicos de
caelo; et quia duo ex tribus novitiis erant adolescentes, et ex illo-
rum oculis emicabat sicut igniculus libidinis ad sexum, aiebant
spiritus angelici, ‘⁴ Forte vidistis feminas;’' et responderunt, ‘⁸ Vidi-
mus.'’ Et quia interrogaverunt de caelo, dixerunt haec: ‘⁴ In caelo
sunt omnia magnifica et splendida, et talia quae oculus nusquam
viderat; et sunt ibi virgines et juvenes, virgines tali pulchritudine,
ut vocari possint pulchritudines in sua forma: ac juvenes tali
moralitate, ut vocari possint moralitates in sua forma: et correspon-
dent sibi pulchritudines virginum et moralitates juvenum, sicut
formae mutuae et coaptabiles.”

Et quaesiverunt duo novitii, num in caelo sint formae humanae
prorsus similares illis quae in mundo naturali sunt.

Et respondebatur, quod prorsus similares, nihil ablatum est e

