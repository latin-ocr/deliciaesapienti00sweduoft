294 DELICIAE SAPIENTIAE

libidinis, cujus rea est, argueretur. Praeterea zelotypia
abscedit in nullam apud illos, qui uxoribus concedunt licen-
tiam propter defectum potentiae ; propter procreationem
liberorum hereditatis causa; tum apud aliquos propter
quaestus; et sic porro. Dantur etiam conjugia scortato-
ria, in quibus ex mutuo consensu utrique datur veneris
licentia, et tamen facie civili sibi obviant.

377. (xii.) Quod zelotypia etiam sit pro pellicibus, sed
non talis qualis est pro uxoribus.—Zelotypia pro uxoribus
scaturit ex intimis apud hominem, at zelotypia pro pelli-
cibus ab externis, quare sunt alius generis. Quod zelo·
typia pro uxoribus ex intimis scaturiat, est causa, quia
amor conjugialis ibi residet; quod ibi resideat, est quia
conjugium ex pacta aeternitate ejus constabilita per soe·
dus, et quoque ex aequalitate juris quod unius sit alterius,
unit animas, et mentes superius ligat: haec ligatio et illa
unio semel indita, manet indivulsa, qualiscunque amor, sive
calidus sive frigidus, postea intercedit. Inde est, quod invi-
tatio ad amorem ab uxore infrigeret totum virum ab intimis
ad ultima; at invitatio ad amorem a pellice, amasium non
ita. Ad zelotypiam pro uxore accedit ambitio famae prop-
ter honorem ; et hoc accessorium zelotypiae non est pro
pellice. Sed usque haec et illa zelotypia varia est secun·-
dum sedem amoris recepti ab uxore, et recepti a pellice,
et simul secundum statum judicii viri recipientis illum.

378. (xiii.) Quod zelotypia etiam sit apud bestias etapud
aves.—Quod sit apud feras, ut leones, tigrides, ursos, et
plures, dum illis catuli sunt, notum est; tum etiam apud
tauros, tametsi illis non vituli: exstantissime apud gallos,
qui pro gallinis suis cum rivalibus dimicant usque ad mor-
tem. Quod his talis zelotypia sit, est quia sunt amatores
gloriosi, ac gloria amoris istius non sustinet parem; quod
illi sint amatores gloriosi prae omni genere et specie avium,
ex illorum gestibus, nutibus, gressibus, et sonis apparet.
Quod gloria honoris apud viros tarn amatores quam non
amatores inducat, exaltet et asperet zelotypiam, supra
confirmatum est.

379. (Χίν.) Quod zelotypia apud viros et maritos alia
sit, quam apud feminas et uxores.-Sed discrimina illa non
possunt distincte tradi, quoniam zelotypia alia est apud
conjuges qui se spiritualiter amant, alia apud conjuges

